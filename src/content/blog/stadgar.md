---
title: 'Stadgar och årsmötesprotokoll'
description: 'Onlineföreningen SGCs stadgar'
pubDate: 'Feb 14 2026'
heroImage: '/omoss2.png'
altImageText: "Tre coola SGC-are sitter vid en skärm"
---
## Årsmötesprotokoll
- <a href="/download/årsmöte-2026.pdf">Årsmötesprotokoll 2026</a>
- <a href="/download/årsmöte-2025-extra.pdf">Protokoll för Extrainsatt årsmöte 2025</a>
- <a href="/download/årsmöte-2025.pdf">Årsmötesprotokoll 2025</a>
- <a href="/download/årsmöte-2024.pdf">Årsmötesprotokoll 2024</a>
- <a href="/download/årsmöte-2023.pdf">Årsmötesprotokoll 2023</a>
- <a href="/download/årsmöte-2022-uppstart.pdf">Uppstartsmöte 2022</a>
---
## Föreningens stadgar
*Ändrades senast 14 februari 2025.*
#### §1 Föreningen
Föreningens namn är Onlineföreningen SGC. Föreningen har sitt säte i Stockholm. Föreningen verkar till stor del online. Föreningen är en ideell förening som är religiöst och partipolitiskt oberoende. Föreningen är ansluten till Sverok. Föreningens syfte är:
- att bedriva forum som är en trygg plats för ungdomar fri från våld och trakasserier,
- att främja spel och spelkultur,
- att främja intresset för demokrati,
- att bedriva aktiviteter och projekt för unga att samlas kring. Föreningen arbetar med likabehandling för att alla medlemmar ska ha samma möjligheter och förutsättningar för att delta i verksamheten och påverka den. Föreningens verksamhetsår är 1 januari till 31 december.


#### §2 Bli medlem
Alla personer som godkänner föreningens stadgar har rätt att bli medlemmar.
Medlem blir den som skriftligt har anmält medlemskap till föreningen.
Årsmötet kan bestämma att det är gratis att vara medlem, eller att föreningen ska ha en
medlemsavgift. Om det finns en medlemsavgift måste den vara betald för att en person ska
räknas som medlem.
Medlemmar har rätt att få information om föreningen, delta i och rösta på årsmöten och
kunna väljas till förtroendeuppdrag i föreningen (till exempel styrelse eller valberedning).
Medlemmar är skyldiga att följa föreningens stadgar och regler, hålla sina kontaktuppgifter
uppdaterade hos föreningen och behandla andra medlemmar med respekt.

#### §3 Sluta vara medlem
Medlemskapet gäller till och med det påföljande verksamhetsårets årsmöte. Efter detta
måste medlemmen på nytt anmäla medlemskap om den vill fortsätta vara medlem i
föreningen.
En medlem som vill gå ur föreningen i förtid ska meddela det i text till föreningens styrelse.
Då räknas personen inte som medlem längre.
En medlem som missköter sig kan bli avstängd från föreningens verksamhet och utesluten
ur föreningen. En person som blivit avstängd är fortfarande medlem i föreningen men har
inte rätt att delta i verksamheten. Om personen utesluts är den inte längre medlem i
föreningen. Beslut om avstängning fattas av styrelsen. Beslut om uteslutning fattas av
årsmötet. Om en medlem blivit avstängd måste det kommande årsmötet besluta om
medlemmen ska uteslutas eller inte. En avstängd medlem har rätt att gå på årsmötet, och får
rösta i frågan om sin uteslutning. Styrelsen och årsmötet kan häva uteslutning och
avstängning.

#### §4 Styrelsen
Styrelsen ska vara minst tre personer, där en är ordförande. Styrelsen ska dela på ansvaret.
Styrelsen har ansvar för föreningens pengar, verksamhet, medlemslista, årsmöte och för att
det som bestäms på årsmötet blir gjort.

Styrelsen ska bestämma vilka som har rätt att skriva avtal i föreningens namn. De kallas för
firmatecknare. Styrelsen kan alltid gemensamt teckna firman.
Styrelsen väljs på föreningens årsmöte, och tillträder så fort mötet är slut.
Alla som är medlemmar i föreningen kan väljas till styrelsen.

#### §5 Revisorer
Föreningen ska ha en eller två revisorer.
Revisorns uppgift är att granska föreningens ekonomi och styrelsens arbete och redovisa
det för nästa årsmöte.
Revisorerna väljs på årsmötet, och tillträder så fort mötet är slut.
En person som sitter i föreningens styrelse kan inte också väljas till revisor.
Revisorn behöver inte vara medlem i föreningen.

#### §6 Valberedning
Föreningen har en valberedning.
Valberedningens uppgift är att föreslå personer till personvalen på årsmötet.
Alla som är medlemmar i föreningen kan väljas till valberedning så länge de inte samtidigt sitter i föreningsstyrelsen.
Valberedningen väljs på årsmötet och tillträder så fort mötet är slut.
Föreningens medlemmar skickar sina förslag till styrelsen och styrelsen ansvarar för att
sammanställa och på årsmötet presentera alla som föreslagits som har intresse.
Styrelsen har ansvar att minst tre veckor innan årsmötet meddela föreningens medlemmar
om att skicka in förslag på personer för valberedningen.
Styrelsen ska också lägga fram ett förslag på hur många personer som ska sitta i
valberedningen, vilket tas upp innan valberedningen valts.
Valberedningen måste till en majoritet bestå av personer som inte ingår i Mod-laget.

#### §7 Årsmöte
Årsmötet ska hållas senast den 31 mars varje år.
För att mötet ska vara giltigt måste föreningens medlemmar meddelas personligen minst två
veckor i förväg. Medlemmarna ska få veta tid, plats och vad som ska tas upp på mötet. Om
alla medlemmar i föreningen är närvarande på mötet och de enhälligt godkänner det kan
mötet vara giltigt även om inbjudan kommit senare än två veckor innan mötet.
Om det finns särskilda skäl kan årsmötet hållas senare än den 31 mars, under förutsättning
att medlemmarna godkänner det.
Detta ska alltid tas upp på ett ordinarie årsmöte:
1) Mötets öppnande
2) Beslut om mötets giltighet
3) Val av mötets ordförande
4) Val av mötets sekreterare
5) Val av minst en person att granska protokollet efter mötet, samt vid behov vara
rösträknare
6) Fastställande av röstlängd
7) Fastställande av dagordning
8) Styrelsens redovisning av förra årets verksamhet
9) Styrelsens redovisning av förra årets ekonomi
10) Revisorernas redovisning av styrelsens arbete förra året
11) Beslut om ansvarsfrihet för förra årets styrelse
12) Behandling av förslag från styrelse och medlemmar
13) Beslut om årets verksamhetsplan
14) Beslut om årets budget och eventuell medlemsavgift
15) Val av årets styrelse
16) Val av årets revisor(er)
17) Val av årets valberedare
18) Mötets avslutande

Om styrelsen, revisorn eller minst en fjärdedel av föreningens medlemmar vill, ska
föreningen hålla ett extra årsmöte. Det kan hållas när som helst på året. Samma krav på
giltighet gäller för extra årsmöte som för ordinarie. På ett extra årsmöte kan bara det som
står i inbjudan tas upp på mötet.

#### §8 Omröstningar
Alla medlemmar som är på årsmötet har en röst var. Röstning per post eller per fullmakt är
inte tillåten. I omröstningar gäller att förslaget som fått flest röster vinner. Om en omröstning
blir lika två gånger i rad räknas det som att förslaget inte går igenom. Om omröstningen
gäller ett personval och resultatet blir lika två gånger i rad får slumpen avgöra. Röster som
inte är för eller mot något förslag räknas inte.
Alla i styrelsen som deltar på ett styrelsemöte har rösträtt. I omröstningar gäller att förslaget
som fått flest röster vinner. Om en omröstning blir lika två gånger i rad räknas det som att
förslaget inte går igenom. Röster som inte är för eller mot något förslag räknas inte.

#### §9 Ändra stadgarna
Föreningens stadgar kan bara ändras på ett årsmöte och om förslaget på ändring står med i inbjudan till mötet. För att ändringen ska gälla måste minst dubbelt så många rösta för
ändringen, som de som röstar mot.

#### §10 Nedläggning
Årsmötet kan bestämma att föreningen ska läggas ned. Föreningen läggs inte ned så länge
det finns minst tre medlemmar som vill driva föreningen vidare. Om föreningen läggs ned
ska alla föreningens skulder betalas och konton avslutas. Om föreningen har pengar eller
saker kvar när den läggs ned ska dessa skänkas till en ideell förening med liknande syfte
eller till Sverok. En ansvarig ska utses av årsmötet för att avsluta föreningens konton, säga
upp eventuella avtal, sköta överföring av tillgångar och avregistrering från Sverok.
Vid upplösande av föreningen tar Mod-laget över föreningens projekt, såvida inte
upplösande av discordservern också gått igenom.

#### §11 Staff-lagen
Staff-lagen är grupper som volonterar för föreningen eller dess projekt.
Staff-lagen består av flera arbetsgrupper som har olika arbetsområden.
Ett av staff-lagen är Mod-laget som också är alla Staff-lagens ledning.
Staff-lagens medlemmar tillsätts genom att både Mod-laget och föreningsstyrelsen
godkänner att tillsätta personen i något av staff-lagen. I förslaget om tillsättande av ny
medlem i staff-lagen ska det framgå vilket staff-lag personen ska tillhöra. Om personen ska
byta staff-lag ska ett nytt förslag godkännas av både mod-laget och föreningsstyrelsen.
För att sitta med i Mod-laget behöver personen också vara medlem i föreningen.

För att avskeda en person från ett staff-lag behöver det endast godkännas av Mod-laget.
En majoritet av ledamöterna i föreningsstyrelsen får inte samtidigt sitta med i Staff-lagets
Mod-lag.

#### §12 Digitala forum
Discord-servern ägs och förvaltas av Mod-laget och föreningen tillsammans. För att ändra
Discord-serverns ägandeskap måste både Mod-laget och föreningsstyrelsen godkänna det.
Discord-servern måste drivas på ett sätt som är i enlighet med dessa stadgar, och i förmån
för föreningen.

För att föreningen ska sluta vara verksamma på Discord-servern måste årsmötet godkänna
det. För att upplösa Discord-servern måste både Mod-laget och årsmötet godkänna det.
Minecraft-servern Trusted ägs och förvaltas av Mod-laget och föreningen tillsammans. För
att ändra Minecraft-servern Trusteds ägandeskap eller grundläggande regler måste både
Mod-laget och föreningsstyrelsen godkänna det.

#### §13 Mötesrepresentanter
Föreningen ska ha en eller flera riksmötesrepresenanter.
Riksmötesrepresentantens uppgift är att representera föreningen på Sveroks
Riksmöte.

Föreningen ska ha en eller flera distriktsmötesrepresenanter.
Distriktsmötesrepresentantens uppgift är att representera föreningen på
Sveroks distriktsårsmöte.

Representanterna till riksmötet och distriktsårsmötet bör väljas på årsmötet,
och tillträder så fort mötet är slut. Om årsmötet inte väljer några
representanter eller om representanterna avgår eller inte kan utföra sitt
uppdrag väljer styrelsen ersättare.

Om föreningen blir tilldelad fler ombud än vad som finns representanter väljer
styrelsen resterande ombud. Om föreningen blir tilldelad färre ombud än vad
vi har valda representanter väljer styrelsen vilka av representanterna som ska
bli ombud.


